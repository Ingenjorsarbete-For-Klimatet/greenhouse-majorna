---
title: Mer information
date: 2023-02-05
author: Anders Nord
type: page
status: published
---

# Mer information

<img src="data/poster1.jpeg" width=100%>

# Stadsdelsväxthus Majorna

## Vi börjar i Majorna

### Stort odlingsintresse

I Majorna oldas det redan, på innegårdar, i parker och kolonialträdgårdar. Här
finns även öppna ytor stora nog för ett stadsdelsväxthus.

Familjebostäder uppmuntrar till odling, och har hittills försett sina hyresgäster
med minst 2000 odlingskragar, uppbackade av Hyresgästföreningen Västra Göteborg.

### Lokal kompostering

I Majorna finns ett unikt system med gårdskomposter, där matavfall från circa 1300
hushåll tas tillvara. De första komposterna placerades ut på Familjebostäders gårdar
1995, och sedan 2009 sköter Kompostbutikens personal komposteringen.

Den näringsrika kompostjorden används sedan till odlingarna - en liten grad av
självförsörjning, som det var tänkt när landshövdingehusen med sina innergårdar
biggdes för hundra år sedan.

### Ekologisk stadsdel Majorna

Hyresgästföreningen Västra tog 2007 initiativ till projektet *Ekologisk stadsdel
Majorna*. Visionen var att stadsdelen Majorna skulle bidra till att göra Göteborg
till en av landets mest progressiva städer på miljöområdet. Projektet fokuserade
på lokal handel/mötesplatser, cykling/trygg trafikmiljö, stadsnära odling samt
återbruk/minskat avfall.

Projektet avslutades 2019 och har bidragit till Majornas identitet som en
grön och miljömedveten stadsdel.

## Vad tänker Göteborg Stad?

### Klimat- och miljömålen är viktigare än någonsin. Hur ska vi nå dem?

### En nödvändig omställning

Göteborg ska ställa om till en hållbar stad 2030. Det innebär att vi kommer vara
en av väldens mest progressiva städer när det kommer till att förebygga och åtgärda
miljö- och klimatproblem. De problem som vi själva kan lösa ska inte belasta våra
barn och kommande generationer. Inte heller ska människor, djur och natur i andra
länder behöva påverkas negativt av hur vi lever.

Dagens matproduktion är idag en storbov vad gäller globala utsläpp med fossilberoende
odlingsmetoder som utarmar våra annars kolbindande jordar, långa transporter och
ett enormt matsvinn. Vi menar att omställningen till ett cirkulärt, hållbart matsystem
blir en nyckel i arbetet att nå klimatmålen.

Läs mer om stadens miljömål i <a href="https://goteborg.se/wps/wcm/connect/4578bcdd-0a21-4d90-98c5-8ec4e68b366b/G%C3%B6teborgs+Stads+milj%C3%B6-+och+klimatprogram+2021-2030.pdf?MOD=AJPERES"
target="_blank">Göteborgs stads miljö- och klimatplan. (2021-2030)</a>

### En självförsörjande stad

Miljöförvaltningen tog fram rapporten *Ett hållbart livsmedelssystem ur ett cirkulärekonomiskt
perspektiv. Rekommendationer för fortsatt arbete i Göteborgs Stad.* Den visar
att det inom en tioårsperiod finns potential att uppnå:

* 40% lokal produktion av livsmedel per år (jämfört med dagens 1%), varav 20% kan
produceras på mark som Göteborgs Stad har rådighet över
* cirka 20 000 000 kronor i besparingar för Göteborgs stad per år
* cirka 75 000 ton minskade utsläpp av koldioxidekvivalenter per år
* cirka 5 000 arbetstillfällen inom lokal matproduktion

**Detta vill vi vara med att förverkliga!**

Genom att ge möjlighet för fler att odla - eget, tillsammans eller
professionellt - kan vi öka stadens lokala matförsörjningsgrad samtidigt som vi
skapar trygga sociala sammanhang. Odling förenar!

Läs mer i rapporten <a href="https://goteborg.se/wps/wcm/connect/b628fcd8-b61f-4d9a-b917-979de0ec1d6a/Korr_N800_R_2022_3_Ett+h%C3%A5llbart+livsmedelsystem+ur+ett+cirkul%C3%A4rekonomiskt+perspektiv.pdf?MOD=AJPERES"
target="_blank">Ett hållbart livsmedelssystem ur ett cirkulärekonomiskt
perspektiv. (2022)</a>

### Ett växthus för alla

Det finns olika idéer om vad ett stadsdelsväxthus är. I januari 2023 presenterades
sex olika växthuskoncept i en rapport, beställd bland annat av Göteborgs Stad.
Det som passar bäst i Majorna är konceptet **Social odlarhub**. En publik mötesplats
med växthus och odling för göteborgarna. Här kan hobbyodlare, skolor,
odlarföreningar och småskaliga kommersiella odlare mötas. Vårt Stadsdelsväxthus
Majorna kan även bli det nav som inspirerar till liknande initiativ i andra
stadsdelar och andra städer.

Läs mer i rapporten <a href="https://stadsnaraodling.goteborg.se/wp-content/uploads/6-v%C3%A4xthuskoncept.pdf"
target="_blank">6 växthuskoncept för ett hållbart  och cirkulärt
livsmedelssystem. (2023)</a>

## Hur tänker du?

### Vi vill ha med odlarföreningar, skolor, stadsdelsbonden, dig och dina grannar

### Dela dina tankar och idéer med oss

### Skriv ner dina tankar

Ett står klart. Vi måste visa att vi är många som vill att ett stadsdelsväxthus
ska finnas i Majorna. Om du har tankar och idéer om vad ett stadsdelsväxthus borde
innehålla eller hur det skulle kunna fungera så dela gärna med dig av dem till
oss. Fatta pennan, fäst en post-it lapp på tavlan eller lägg ett brev i korgen.
Vill du lägga mer tid på att presentera dina tankar så kan du maila dem till:

<a href= "mailto:leif.strandh@kompopstbutiken.com" target=_blank>leif.strandh@kompostbutiken.com</a>

### Ett Göteborgsförslag?

Idén om ett stadsdelsväxthus riskerar att stanna på ritbordet om det inte finansieras.
Det måste till politiska beslut som slår fast att det är värdefullt att satsa
på ett stadsdelsväxthus i Majorna. Med ett Göteborgsförslag skulle vi kunna få frågan
behandlad av ansvarig politisk nämnd. Det som behövs är att minst 200 personer
röstar på förslaget inom 90 dagar från att det presenteras.

Vill du vara med och rösta? Skriv upp dig på vår kontaktlista så skickar vi ut information
till dig när förslaget läggs upp.

### Vill du börja odla nu?

Det är den lokala hyresgästföreningen som håller i odlingar på innergårdarna, kontakta
dem eller din lokala miljövård. Bor du i en bostadsrätt är det styrelsen du ska prata
med.

Är ni flera som vill gå samman och odla på annan kommunal mark, kontakta *Stadsnära
odling*, ett kommunalt odlingsprojekt som drivs av exploateringsförvaltningen.
